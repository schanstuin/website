+++
draft = false
image = "img/werkkleding2web.jpg"
date = "2016-11-05T18:25:22+05:30"
title = "NieuwJaar 2018"
weight = 10
+++


1 januari 2018
van de voorzitter

Alweer nieuwjaar! Veel geluk, Schanstuinders en buurtgenoten!
Waar we eerst een werkgroep waren om veel te vergaderen over plannen voor de tuin, met een PRAATvoorzitter, zijn we na de opening in juli een echte WERKgroep geworden met een doener aan het voortouw. Niet langer lullen maar doen. Hij trok een groep mee door zijn voorbeeld. Erwin Blansjaar mogen we wel buurtvrijwilliger van het jaar 2017 noemen. 
Rechts op de foto staat hij de tuinkledij te showen die hij en Hennie, zijn levenskameraad uit Friesland, in Ljouwert gratis op de kop tikten. De pakken en jassen zijn geschonken door Wijkvereniging Bilgaard in Leeuwarden. De pakken waren van de gemeente maar die heeft nieuwe pakken aangeschaft want Leeuarden is Culturele Hoofdstad van Europa 2018. Zij schenken ons 20 overalls en jassen tegen de regen, die de tuinders kunnen komen passen en ophalen. En dragen!
Erwin en Hennie wonen tegenover de tuin op nummer 283 en zijn het vaakst thuis. We  zien hen graag als gastvrouw/heer en toezichthouders.
Op 27 januari vanaf 16.00 uur ontmoeten wij elkaar op de nieuwjaarsborrel van Buurtvereniging Cronestein op de tuin! Lammenschansweg 140. Kom toasten, knabbelen, babbelen en tuinpakken passen! 
Ik wens u allen een gezegend tuinjaar, Paul Groenendaal



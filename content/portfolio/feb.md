+++
draft = false
image = "img/tentweb.jpg"
date = "2018-02-05T18:25:22+05:30"
title = "Water Problemen"
weight = 21
+++




WATERPROBLEMEN

Van de voorzitter
We schansen door op de tuin. Erwin Blansjaar (beheerder) en ik hebben ons vanaf het eerste uur van onze tuin het hoofd gebroken over het probleem van water in een tuin die te diep ligt en op een kleiondergrond. Met buurman Rob Sigaar buurvrouw Wik Penning en met hulp van een tiental andere buurtgenoten hebben we gegraven, grond verplaatst en ondervonden hoe hardnekkig water is. Het blijft nat.
Er is door ons met drie deskundigen van de gemeente overlegd over plannetjes die we zelf bedachten. Het verststrekkende plan, van Erwin, om een lange drain aan te leggen in een grindbed levert enorm veel werk op voor de paar mensen die echt helpen en de kosten betekenen het eind van onze reserves. Bovendien vinden we dat de gemeente al genoeg kosten heeft gemaakt, dus vragen is geen optie. Rob heeft eveneens een zelfuitvoerbaar plan, verticale drainage: graaf door de kleilaag heen en laat het water in het zand daaronder zakken. 
 Op 30 januari werden we bij de gemeente ontvangen voor een eindgesprek met Sander Ariaans van het team stadsingenieurs die ons adviseerde:

geen verticale drainage, de gevolgen zijn onvoorspelbaar, je weet niet hoe dik de kleilaag is, het is bovenmenselijk zwaar en volgens het contract mogen we niet de diepte in;

geen drains, te kostbaar;
doorgaan met greppels en waterbuffers, zorg dat dit ‘eigen’ watersysteem afwatert op de buitensloot;

gebruik het bespaarde geld voor goede tuingrond en hoog de bedden op.

We kunnen ons hierin vinden en gaan dit werk uitvoeren. Wik en Erwin gaan uit op grond. Half maart moeten de hekken open voor de tuiniers. Centrale man bij de werkzaamheden is Erwin, die tegenover de tuin woont op nummer 283.
Werkze, Paul Groenendaal (06 23537749)
